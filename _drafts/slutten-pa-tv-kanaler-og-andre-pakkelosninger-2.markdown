---
layout: post
title: Slutten på TV-kanaler og andre pakkeløsninger?
---

Jeg tror vi går mot slutten av TV-kanaler som vi kjenner de. Makta er flyttet til forbrukerne. Det er nå lett å velge selv. Vi trenger ikke lenger at noen velger for oss, som TV-kanalene har gjort i flere tiår. Nå kjøper jeg abonoment hot Netflix og velger selv hva jeg vil se. Et resultat av dette er at det går mot slutten for kanaler som ikke produserer innhold selv. Hvorfor skal jeg betale noen får å gjøre en jobb jeg gjør bedre selv til en lavere pris? Det er neppe plass for tv-kanaler som ikke selv produserer kvalitetsinnhold fremover. Skal du greie å selge produktet ditt, må det være unikt og bra.


## Finansiering

Jeg er usikker på hvordan finansieringene kommer til å funke. Vi kan ta i bruk en løsning med "micro payments" for hver gang vi ser en film eller episode fra en serie. Dette kan gjøres ved at vi samler opp og betaler en gang i måneden, på lik linje med bompasseringene for bil. Eller vi kan fylle opp en "lommebok" som det så trekkes fra ved bruk. En fordel med denne løsningen er at den kan fungere på tvers av medier. Både når vi ser på filmer, serier, korte videoer på nett eller leser nyheter.


## Allmennkringkasting - krig / krise

Vi trenger en ny "standard" for å spre informasjon i krise og krig. Allmennkringkasterne kan ikke lenger basere seg på AM/FM/DAB/DVB. Det er behov for en løsning som fungerer på tvers av mobil, pc, nettbrett, set-top-bokser m.m.. Dette krever også at internett blir sett på som kritisk infrastruktur. Internett må få en minst like viktig plass i beredskapen og infrastrukturen som de gamle teknologiene. 
